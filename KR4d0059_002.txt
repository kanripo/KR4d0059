# -*- mode: mandoku-view; -*-
#+TITLE: 王魏公集
#+DATE: 2015-08-24 23:52:18.954844
#+PROPERTY: ID KR4d0059
#+PROPERTY: BASEEDITION WYG    
#+PROPERTY: JUAN 卷二
<pb:KR4d0059_WYG_002-1a>¶
欽定四庫全書¶
　王魏公集巻二　　　　　宋　王安禮　撰¶
　　制勅¶
　　　賜夏國主詔¶
朕以爾膺受封爵世為藩臣職貢之修嵗時無怠朝廷¶
待遇恩禮加隆頃以權彊敢行廢辱達於予聴良用震¶
驚常令邊州就往移問居而不報繼犯疆陲王師徂征¶
盖討有罪義存拯患非獲巳焉今者遣使造廷辭禮恭¶
<pb:KR4d0059_WYG_002-1b>¶
順仍聞國政悉復故常朕心釋然深所嘉納巳誡邊吏¶
無輙出兵爾其尊守先盟愈勵臣節永綏寵禄庸副眷¶
懐¶
　　　賜建雄軍節度使知定州韓絳奨諭詔¶
卿舊徳儁望百辟具瞻出寄師垣四方是式善明紀律¶
樂起事功粤惟保塞之方乃建繕完之議約徒簡費人¶
用不勞版築告成實墉實壑内外無患方䇿所書省覽¶
奏陳良深嘉歎¶
<pb:KR4d0059_WYG_002-2a>¶
　　　賜建雄軍節度使檢校太傅知潁昌府韓絳赴¶
　　　闕沿路茶藥詔¶
卿徳名兼重久寄方維就易近藩綏章來勸分頒之寵¶
庸示眷懐¶
　　　賜司空開府儀同三司致仕韓絳乞受册禮畢¶
　　　隨班稱賀免赴詔¶
勅韓絳覽所劄子奏乞候受册禮畢入殿隨班稱賀事¶
具悉卿脱屣軒冕頥神丘園不為絶俗之髙愈篤愛君¶
<pb:KR4d0059_WYG_002-2b>¶
之意喜聞冊禮請覲内庭在臣子之誠心卿為盡禮顧¶
筋骸之末禮吾所未安宜免赴入殿隨班稱賀故兹詔¶
示想宜知悉¶
　　　賜太中大夫參知政事蔡確生日詔¶
祗承帝載參秉國鈞當揫歛之御辰屬誕彌之紀月宜¶
頒異數用介多祥¶
　　　賜參知政事趙雄生日詔¶
律啟三秋蓂敷七葉聚星辰之秀氣生柱石之良臣爰¶
<pb:KR4d0059_WYG_002-3a>¶
舉賜常用増家慶尚保期頥之夀迄成弼亮之勲¶
　　　賜太中大夫知樞宻院事孫固生日詔¶
地班左輔位冠右樞方邦采之仰成屬門弧之紀慶宜¶
加餽錫俾介夀祺¶
　　　賜邊鎮節度使加宣徽使制¶
門下登壇席寵外増方鎮之崇授鉞啓行内繫朝廷之¶
重若時俊徳休有顯庸爰擇剛辰誕敷成命具官材資¶
冲茂器識閎深有折衝制敵之才有開物裕民之畧踐¶
<pb:KR4d0059_WYG_002-3b>¶
更事任奮發猷為毁譽不回夙夜匪懈揆䇿圖事而國¶
論惟允消萌禦侮而人望愈隆眷乘塞之巨藩實宿兵¶
之要地繄爾鎮撫底於敉寧爰考僉同是加褒進永惟¶
服采之懿寵以宣猷之華威名重于一方班著參乎四¶
近率皆度徳而授任曽匪為人而擇官膺於寤寐之求¶
副爾士民之望於戲自古在昔維聖與賢知人則哲者¶
世主之難能事君盡忠者人臣之大節懋乃攸績行之¶
惟艱往其欽哉無替朕命¶
<pb:KR4d0059_WYG_002-4a>¶
　　　成州團練使駙馬都尉曹詩可特授光州防禦¶
　　　使駙馬都尉制¶
勅朕致孝祖妣推恩戚疎厥惟近親宜有殊數具官某¶
以賢選尚以善禔身憂哀居廬克終喪禮置使禦侮位¶
秩甚隆祗服命書往哉求稱¶
　　　内殿崇班馮務本可内殿承制制¶
勅具官某爾祗職邊陲材勇自奮有功中率遷序厥官¶
愈懋忠勤更需榮寵可¶
<pb:KR4d0059_WYG_002-4b>¶
　　　景福殿使入内内侍省都知利州營内觀察使¶
　　　張茂則可特授延福宫使依舊入内内侍省都¶
　　　知利州管内觀察使制¶
勅具官某靖恭亷直材行顯聞積勤累勞簡在朕志序¶
於正内位望既崇㑹課有司應令當陟使于宫省其往¶
懋哉¶
　　　曹瑋降授左衛大将軍容州觀察使知萊州制¶
勅下之比上在刑賞以無私君之馭臣盖進退而有禮¶
<pb:KR4d0059_WYG_002-5a>¶
茍渉比周之迹復懐覬望之情尚舉寛科用全大體宣¶
徽南院使鎮國将軍節度觀察留後曹瑋因縁舊族際¶
㑹光朝膺恩顧以有殊踐官榮而不次出奉守方之寄¶
入陪帷幄之謀屬兇人之擅權搆逆豎而干紀遽因敗¶
露旋就竄投頗彰朋附之端曲示含容之徳止解重柄¶
仍進崇資以嘗總於戎昭遂復委於邊要而乃為國生¶
事輙擾於平民徼時有功罔念於前訓朕以肇承遺㫖¶
恭紹洪基将肅具寮用申丕律降居環衛之列遥分亷¶
<pb:KR4d0059_WYG_002-5b>¶
問之權任以方州兹為薄責茍能省過姑務改圖當再¶
進以示甄豈一眚而斯棄服我寛假汝往欽哉可¶
　　　兩制封父制¶
具官某父某廣譽令名自昭于世實有賢子為予邇臣¶
徽數寵名以鴻爾慶往安徳善永介夀褀可¶
　　　明堂軍員封父制¶
某父某宗祀于天均慶在位嘉爾有子為予爪牙錫以¶
寵章往其祗服可¶
<pb:KR4d0059_WYG_002-6a>¶
　　　百官封父制¶
朕宗祀明堂禮成樂闋眷言列位榮禄逮親宜有寵章¶
示均神恵具官某父某躬率徳善有稱於時教子義方¶
致位通顯相予釐事迄用休成爰錫命書以鴻爾慶往¶
其祗服永介夀祺可¶
　　　百官贈父制¶
具官某父某朕昭事上帝得歆于神中外臣工具茨福¶
禄用嘉厥考爰錫寵章膺此命書尚榮窀穸可¶
<pb:KR4d0059_WYG_002-6b>¶
　　　父任兩制子升朝官¶
自宫徂廟休享備成維顯及幽並均神恵具官某父某¶
昔陪法從為國信臣才實行能自昭于世逝日逾逺賢¶
聲不忘可¶
　　　兩制贈父制¶
有孝有徳相予明禋追命顯親是宜異數具官某躬率¶
徳善垂裕後昆為予寳臣名實兼稱嘉爾義訓錫之命¶
書尚其恩榮聞於幽穸可¶
<pb:KR4d0059_WYG_002-7a>¶
　　　贈父制¶
某亡父某朕均神之休以勞天下嘉爾有後實将營屯¶
恩典寵章用昭幽穸可¶
　　　宣徳郎至承務郎磨勘制¶
勅具官某考課之法存於審官爾服采有庸應令當陟¶
往求自稱惟既厥心可¶
　　　馬軍都虞候金州觀察使燕達可依前官充馬¶
　　　軍副都指揮使殿前都虞候深州防禦使劉永¶
<pb:KR4d0059_WYG_002-7b>¶
　　　年可邕州觀察使充步軍都指揮使制¶
勅熊羆之士保乂王家慎簡材良為之師帥具官某忠¶
謀武力更踐滋多入總營屯有折衝消萌之略出乘疆¶
埸有禦侮(燕達改/作執敵)捍患之功篤實恭勤簡在朕志進遷¶
位等其往懋哉可¶
　　　石遇四廂都指揮使制¶
勅虎賁之士周公以為人主所當知恤者也又况所使¶
将此哉具官某比以材選服勞於邊折衝禦侮嘗有所¶
<pb:KR4d0059_WYG_002-8a>¶
試矣遷進使號付之部督往其欽任以保寵榮可¶
　　　舜卿四廂都指揮使制¶
勅國家置帥兵以為衛所選者皆天下之材付部督未¶
嘗輕其授者也具官某踐更邊要忠力有聞選将營屯¶
衆論惟允序遷厥位其往欽哉可¶
　　　權江淮等路發運副使刑部員外郎盧秉可依¶
　　　前官充集賢殿修撰差權江淮等路發運使制¶
勅具官某褒善序最朝廷大公况吾信任才良之臣有¶
<pb:KR4d0059_WYG_002-8b>¶
嵗月賢勞之效榮任寵數其可後乎爾文學吏能屢見¶
推擇出總使事休顯有聲麗正論譔之官宿學譽髦之¶
選今以命汝兹惟異恩往其欽承愈務報稱可¶
　　　翰林醫官副使殿中省尚藥奉御仇鼒可依前¶
　　　殿中省尚藥奉御充𣙜易副使制¶
勅具官某古者餼廩稱事然後能者勸而不能者勉是¶
以醫師之職嵗終稽其醫事以制食焉爾世服厥官祗¶
奉宫省原診察色調養有勞予嘉汝能進貳使秩愈期¶
<pb:KR4d0059_WYG_002-9a>¶
勉懋思稱恩榮¶
　　　内殿崇班曹謹可特授供備庫副使制¶
勅爾惟近親躬廸義訓躐進官等時廼寵章非特推廣¶
外族之私庶㡬上稱神靈之意可¶
　　　西京左藏庫副使王孝忠可降授供備庫副使¶
　　　制¶
勅某備屬工官率職弗謹制作苦窳罔或察知奉事寝¶
園失於料簡曠壊若此當寘明刑降秩示恩勿忘循省¶
<pb:KR4d0059_WYG_002-9b>¶
可¶
　　　内殿崇班屈黄可供備庫副使制¶
勅某奮不顧身深探賊穴遇敵挺鬬斬馘而還忠勇可¶
嘉往膺遷寵可¶
　　　内殿承制張偕可供備庫副使制¶
勅某偏師凱入幕府第勞數馘則多實應勲格遷官一¶
級以寵武功可¶
　　　入内内殿承制衛謙光可入内内侍省供備庫¶
<pb:KR4d0059_WYG_002-10a>¶
　　　副使制¶
勅具官某訃其嵗月考其功緒以叙進羣吏雖有司之¶
常格然非率職厲行克保譽處不足以致此惟爾祗事¶
宫省夙夜恪勤㑹課當遷列於使秩往其欽佩尚有異¶
恩可¶
　　　引進副使定州兵馬鈐轄周永清可客省副使¶
　　　制¶
勅爾備使省閤出領将屯忠勇材謀見稱於世有司録¶
<pb:KR4d0059_WYG_002-10b>¶
最應令當遷就易寵名往其祗載可¶
　　　右正言知制誥王存可承議郎加上騎都尉丹¶
　　　陽縣開國男食邑三百户制¶
勅朕推大慶於萬國不遺於逖疏而况左右侍從之臣¶
居討論潤色之地寵章徽數其可後乎具官某文學之¶
華行義之實有聞于世簡在朕心肅雍齊明相時宗祀¶
進勲序爵其往懋哉可¶
　　　崇儀使忠州刺史彭孫可依前忠州刺史充六¶
<pb:KR4d0059_WYG_002-11a>¶
　　　宅使制¶
勅具官某爾果勇材武見稱於時出總兵符洊更嵗月¶
課最來上於法當遷進秩使聫往其祗服尚有異賞遲¶
爾懋功可¶
　　　王珪男仲&KR2288;可大理評事制¶
勅某郊丘慶成澤逮臣庶矧吾輔弼為爾求官爰錫命¶
書是稽前比勉於修飭思稱恩榮可¶
　　　中大夫至朝議大夫磨勘酬奨制¶
<pb:KR4d0059_WYG_002-11b>¶
勅具官某古者材必稱位賞不遺勞所以居官而職事¶
修制禄而忠信勸朕率是道以圖康功以爾踐更滋多¶
寄屬惟允序庸稽最應令當遷往服命書勉焉思稱可¶
　　　朝請大夫至朝奉郎磨勘酬奨制¶
勅具官某古者黜陟誅賞所以襃勵庶工肆朕時憲以¶
為考課之法爾率職謹行莅官有聞稽最序勞(酬奨云/稽實序)¶
(功/)應令當陟欽承新命往愈懋哉可¶
　　　宣徳郎至承務郎酬奨制(選人/同)¶
<pb:KR4d0059_WYG_002-12a>¶
勅具官某録勞序最朝廷大公爾能勤厥官以底成績¶
進増位等往愈懋哉可¶
　　　承議郎至通直郎酬奨制¶
勅具官某名器不可假人爵禄所以勵世古之道也其¶
可忘乎以爾材諝知能自庸懋賞進遷官等邦法有常¶
往愈勉哉不患無位可¶
　　　韓絳觀文殿大學士制¶
門下輔成樞極既嘉柱石之良總制戎旃盖寵鈞衡之¶
<pb:KR4d0059_WYG_002-12b>¶
舊眷言碩哲祈解要權播告在廷誕颺成命建雄軍節¶
度使檢校太傅充西太一宫使上柱國南陽郡開國公¶
食邑五千八百户食實封一千六百户韓絳世載賢業¶
躬享徳名嘗翊政機再升宰席寅亮帝載阜成天工柔¶
嘉不回膚敏維則旋授平陽之節出臨定武之師薦易¶
嵗華就更藩服旂旄入覲人士具瞻角犀豐盈凜若宗¶
臣之體操行正直居然列辟之師方寘使於祠庭廼懇¶
辭於齋鉞重違志願宜錫恩章加祕殿之隆名増治朝¶
<pb:KR4d0059_WYG_002-13a>¶
之新秩併惟異數屬在老成於戲服勤王家是有均逸¶
歸安里第尚佇告猶毋或謂遐而不予輔可特授金紫¶
光禄大夫觀文殿大學士依前西太一宫使加食實封¶
四百户勲如故主者施行¶
　　　將官制¶
勅以爾具官某受才敏通造行彊濟久於任使皆以能¶
稱稽實揆功是宜褒擢入班省閤出總将屯朕命惟休¶
往其祗服可¶
<pb:KR4d0059_WYG_002-13b>¶
　　　故歸徳郎将蒲麻勿男述可特授懐化郎将制¶
勅某爾父服於遐荒克有才智王師致討勞勤顯聞錫¶
爾官榮庸示褒勸可¶
　　　王拱辰納節予宫祠制¶
門下任賢圖舊所以享名位之隆辭貴遺榮於以成志¶
尚之美若時耆艾得謝朝廷誕告庶工肇稱顯冊具官¶
王拱辰荘直簡重肅恭恵和弼亮三朝勱相一徳惟古¶
訓是式惟大猷是經建戡難敉寧之勲寵至逾戒定長¶
<pb:KR4d0059_WYG_002-14a>¶
世久安之䇿謙弗自名頃以端冕親祠淑旂入覲元老¶
勑助具瞻愈隆大宗序班具列三台之位留都分守猶¶
為百辟之師天下聳聞乎風聲京師並䝉乎福祉重念¶
祖宗之睠屬永膺廟社之儀刑遽覽封章願還印節雖¶
諭言之備盡終誠素之莫回是用疏寵以申恩憫勞而¶
從欲視秩冢宰冠名上公式昭令名併示殊遇於戲道¶
尊徳貴兼天爵之重名遂身退亦人臣之難毋或謂遐¶
而不予輔可¶
<pb:KR4d0059_WYG_002-14b>¶
　　　皇姪皇城使登州防禦使令晏可依前官加食¶
　　　邑三百户實封一百户制¶
勅朕於釐事之成均爵賞之施疏逖幽隠且䝉神休况¶
吾宗藩宜被殊寵具官某信厚敏明屢膺器使駿奔在¶
位相我宗祀徽數寵章往其祗服可¶
　　　尚書户部侍郎同知樞密院事吕公著可正議¶
　　　大夫充樞密副使加食邑一千户實封二百户¶
　　　制¶
<pb:KR4d0059_WYG_002-15a>¶
朕均神之嘏以勞天下况於股肱輔弼之臣恩禮攸異¶
寵章徽數其可後乎具官某器識閎深資質冲茂進陪¶
樞要問望愈隆為國宗工相予明祀増封衍食遷貳使¶
名往惟懋哉以對休命可¶
　　　資政殿學士尚書工部侍郎元絳可正議大夫¶
　　　依前充資政殿學士加食邑四百户食實封一¶
　　　百户制¶
朕宗祀于天侑以聖考羣公卿士各以職來建于休成¶
<pb:KR4d0059_WYG_002-15b>¶
具有慶賜具官某俊徳偉望昔豫政機總事祠庭庶幾¶
求助相子肆祀能勵厥勤恩典寵章往其祗服可¶
　　　王珪曽祖永皇任起居舎人贈太師可特贈太¶
　　　師中書令制¶
先王追崇宗廟而其禮達於諸侯肆朕嚴聖父以配天¶
而亦褒厚於羣臣之祖考具官某積徳累善施于孫曽¶
海内具瞻為國元老載加愍飭秩數甚隆尚其有知享¶
此休顯可¶
<pb:KR4d0059_WYG_002-16a>¶
　　　曽祖母追封韓國太夫人尹氏可追封吳國太¶
　　　夫人制¶
宗祀慶成邦有大賚維予良弼特異寵章爵秩之加上¶
逮三世具官某祖母某氏柔明淑恵體順蹈和澤流後¶
昆貴極公衮胙之韓國亦既顯榮改命於吳尚其歆服¶
可¶
　　　祖贄皇任兵部郎中贈太師中書令兼尚書令¶
　　　追封昌國公可追封蜀國公餘如故制¶
<pb:KR4d0059_WYG_002-16b>¶
朕齋明以祀得歆于神維顯及幽並受多祉具官某祖¶
某令聞廣譽自昭于時福禄之蕃詒厥來裔弼亮帝載¶
為予宗臣追錫大邦以榮窀穸尚其㝠漠享此恩章可¶
　　　祖母陳國太夫人丘氏可追封秦國太夫人制¶
朕宗祀總章禮成樂闋幽顯遐邇具䝉神休嘉予元臣¶
恩逮祖妣具官某祖母某氏温恭淑慎柔恵静専作合¶
令人是宜象服賁于泉隧申錫國封殁也有知亦云寵¶
矣可¶
<pb:KR4d0059_WYG_002-17a>¶
　　　父準皇任三司鹽鐵判官太常博士祕閣校理¶
　　　贈太師中書令兼尚書令追封兖國公可追封¶
　　　魯國公餘如故制¶
朕尊禮輔臣與圖政事褒崇祖考厥有故常具官某父¶
某行實才名見稱於世施不大耀垂裕後昆為時宗工¶
位冠百辟相予肆祀肅雍在廷改胙大邦尚其嘉享可¶
　　　母追封周國太夫人薛氏可追封兖國太夫人¶
　　　制¶
<pb:KR4d0059_WYG_002-17b>¶
嘉爾宗工相予肆祀登明陟降迄用休成追命顯親示¶
均神恵具官某母某氏克勵馴徳來嬪慶閎有子而賢¶
實熙帝載申加恩典改胙大邦尚其淑靈知享兹寵可¶
　　　亡妻鄭國夫人追賜冲静大師鄭氏可特追封¶
　　　越國夫人制¶
宗祀休成澤均中外朝廷之士家室與榮矧予輔弼之¶
臣當極追褒之數具官某亡妻某氏育徳慶閎來嬪碩¶
輔徽柔淑恵象服是宜死而不忘嘗錫道號飭終之數¶
<pb:KR4d0059_WYG_002-18a>¶
亦既顯融大國徙封尚榮泉隧可¶
　　　楊遂曽祖詠贈太子少保制(腦詞/同前)¶
具官某曽祖某潛徳弗耀積仁在躬福禄之蕃實詒厥¶
後昭于幽壤申命有加尚其營魂膺此優渥可¶
　　　曽祖母劉氏追封昌化郡太夫人制(腦詞/同前)¶
具官某曽祖母某淑恵柔嘉來嬪今族克昌厥後象服¶
是宜錫以郡封賁於泉隧没而不泯其亦寵哉可¶
　　　祖徳皇不仕可贈太子少傅制(腦詞/同前)¶
<pb:KR4d0059_WYG_002-18b>¶
具官某祖某躬率善行克蕃厥家貽慶後昆寄重旄鉞¶
東宫之傅以示追褒尚其享之以昭幽穸可¶
　　　祖母袁氏追封齊安郡太夫人制(腦詞/同前)¶
具官某祖母某氏懿恭循法柔順體仁慶流後昆福禄¶
光大錫封名郡尚克歆承可¶
　　　父進贈左武衛上將軍太子太保制(腦詞/同前)¶
具官某父某善積厥躬澤流於後建旄授鉞為國虎臣¶
寵數之頒以鴻爾慶惟靈不泯尚克歆哉可¶
<pb:KR4d0059_WYG_002-19a>¶
　　　母臧氏進封咸寧郡太君可進封安康郡太夫¶
　　　人制(腦詞/同前)¶
具官某母某氏婦順母養聞於姻戚是生賢息教以義¶
方授節建旄總制營衛啟封名郡既已顯融申錫副珈¶
永安夀喜¶
　　　妻范氏進封安定郡君可進封普寧郡夫人制¶
　　　(腦詞/同前)¶
具官某妻某氏躬有懿徳嬪於虎臣淑慎静恭是宜象¶
<pb:KR4d0059_WYG_002-19b>¶
服往承新命可謂榮哉可¶
　　　韓縝曽祖處均贈太師中書令兼尚書令韓國¶
　　　公可追封燕國公餘如故章惇曽祖炎皇不仕¶
　　　可贈金紫光禄大夫太子少保制¶
積徳累善所以慶流於後昆立身揚名是謂光昭于前¶
烈眷股肱之重寄副士民之具瞻爵命所加上逮三世¶
典章維舊寵數則新具官某曽祖某懿行在躬含章不¶
耀蕃衍之福覃于曽孫允協師言入貳樞政(章炎改云/參斷國論)¶
<pb:KR4d0059_WYG_002-20a>¶
改封大國(章炎改云/東宫之輔)以極褒嘉尚其有知享此休顯可¶
　　　曽祖母韓國太夫人李氏可追封燕國太夫人¶
　　　章惇曽祖母陳氏可追封潁川郡太夫人制¶
傳曰有天下者事七世豈特君人者可以觀徳哉盖位¶
有髙下故禮有隆殺徳有厚薄故施有逺近此輔弼之¶
臣追賁先世至於大王父母而止非在廷庶工所能與¶
也具官某曽祖母某氏肅雍端静嬪於令人若時聞孫¶
登貳名府(章云登/貳政柄)圖任之始改封名邦維靈有知尚克¶
<pb:KR4d0059_WYG_002-20b>¶
膺此可¶
　　　祖保樞贈太師中書令兼尚書令魏國公可追¶
　　　封冀國公餘如故章惇祖佺贈工部尚書可贈¶
　　　金紫光禄大夫太保制¶
輔弼之臣恩禮尤異追榮及於祖考錫命至於公師非惟¶
當於人情亦以褒夫貽訓具官某祖某藴行積徳施于¶
後嗣進陪機務為世名臣大國易封(章佺改云/秩正三司)位極貴¶
顯尚其㝠漠知享此榮可¶
<pb:KR4d0059_WYG_002-21a>¶
　　　祖母周氏追封魏國太夫人祖母郭氏追封魏¶
　　　國太夫人可並追封冀國太夫人章惇祖母福¶
　　　昌縣太君楊氏可追封建安郡太夫人制¶
朝廷褒贈之典所以飭既往而勸将來也若夫善積厥¶
身慶鍾後嗣榮懐追賁可無稱哉具官某祖母某氏淑¶
懿見躬來嬪令族母嚴婦順宜其家人若時賢孫登豫¶
機要(章云登/豫政事)嘉而有後改錫(章云/䟽錫)大邦尚此休榮通于¶
幽穸可¶
<pb:KR4d0059_WYG_002-21b>¶
　　　母周國太夫人蒲氏王氏可並追封兖國太夫¶
　　　人章惇母吳興郡君羅氏可追封吳興郡夫人¶
　　　制¶
善其身者慶流于嗣忠於國者教本於親是以有顯揚¶
之榮有追往之數所以明子道而勵臣節也具官某母¶
某氏徽柔之行淑恵之聲克成厥家協徳良輔(章云/君子)佑¶
啟賢息蔚然令名擢貳右樞與圖邦政(章云擢貳鈞/衡參總機務)養¶
志之盛既無逮於閨門錫命之崇宜有加於泉隧徙封¶
<pb:KR4d0059_WYG_002-22a>¶
大國既極寵章維靈在幽尚克膺此可(章云疏封大郡/寵以副笄賁于)¶
(無窮尚/克加享)¶
　　　妻廣平郡君程氏可永嘉郡夫人章惇妻定安¶
　　　郡君張氏可嘉興郡夫人制¶
輔弼之良與國同體政事之重非賢不居顯名寵數加¶
乎身德善勲勞材諸位宜爾家室可無稱乎具官某妻¶
某氏出自慶門是稱淑媛徽柔荘静作儷寶臣克協朕¶
心擢貳機政爰錫小君之號仍疏大郡之封維靈在幽¶
<pb:KR4d0059_WYG_002-22b>¶
膺此休顯可¶
　　　馮京曽祖碧贈太師中書令可贈兼尚書令制¶
　　　(腦詞同/前贈誥)¶
具官某曽祖某躬率徳善稱于州邦慶延厥家蕃衍光¶
大丁時休享秩數愈隆尚其營魂享此新命可¶
　　　曽祖母追封燕國太夫人李氏可追封兖國太¶
　　　夫人制(腦詞同/前贈誥)¶
具官某曽祖母某氏積仁累行滋大厥家維其孫曽陪¶
<pb:KR4d0059_WYG_002-23a>¶
與國論疏恩序爵既極顯融申命徙封尚榮幽穸可¶
　　　祖禹謨贈太師中書令兼尚書令可追封崇國¶
　　　公制¶
我将我享得歆于神有壬有林具膺純嘏具官某祖某¶
積仁累行州里所稱蕃衍福祥以遺其後典朕機密為¶
時宗工休命寵章以為爾慶賁于窀穸尚克知榮可¶
　　　祖母追封吳國太夫人胡氏可追封魯國太夫¶
　　　人制¶
<pb:KR4d0059_WYG_002-23b>¶
政事之臣與國同體相予肆祀能勵厥勤追賁之恩逮¶
於祖妣具官某祖母某氏淑慎懿恭克配君子典朕幾¶
要廼時聞孫序爵飭終既極寵榮疏封改命尚克歆承¶
可¶
　　　父式贈太師中書令兼尚書令昌國公可追封¶
　　　蜀國公制(腦詞/同前)¶
具官某躬率徳善蔚然令名垂延福祥啟佑賢子典司¶
機要為國宗工徽數寵章以榮窀穸所以勸天下之為¶
<pb:KR4d0059_WYG_002-24a>¶
人父者豈特慰爾子思慕之心哉可¶
　　　母追封韓國太夫人朱氏可追封冀國太夫人¶
　　　制(腦詞/同前)¶
具官某母某氏婦順母嚴顯聞於世是生賢息教以義¶
方謀謨廟堂為國良輔命書加錫改胙大邦尚惟享之¶
以昭幽穸¶
　　　亡妻追封安化郡夫人可追封文安郡夫人制¶
　　　(腦詞/同前)¶
<pb:KR4d0059_WYG_002-24b>¶
具官某亡妻某徽柔恵和協徳君子劬躬燾後象服是¶
宜改錫新封尚其休享可¶
　　　亡妻追封普安郡夫人富氏可追封延安郡夫¶
　　　人制(腦詞/同前)¶
具官某亡妻某氏育慶髙閎來嬪有徳恩章寵禄不及¶
其存序遷小君亦云顯矣易封大郡尚惟歆哉可¶
　　　妻進封大寧郡夫人富氏可特封延安郡夫人¶
　　　制(腦詞/同前)¶
<pb:KR4d0059_WYG_002-25a>¶
具官某妻某氏育徳盛族來嬪慶門柔静懿恭協于君¶
子序爵名郡是惟休榮申錫改封往其祗服可¶
　　　文彦博曽祖崇逺贈太師中書令兼尚書令齊¶
　　　國公可燕國公制(腦詞/同前)¶
具官某曽祖某積徳累善施于孫曽海内具瞻為國元¶
老載加愍飭秩數甚隆尚其有知享此休顯可¶
　　　曽祖母宋氏追封齊國太夫人可追封燕國太¶
　　　夫人制(腦詞/同前)¶
<pb:KR4d0059_WYG_002-25b>¶
具官某曽祖母某氏柔明淑恵體順蹈和澤流後昆貴¶
極公衮胙之齊國亦既顯榮改命共燕尚其歆服可¶
　　　祖稅贈太師中書令兼尚書令韓國公可追封¶
　　　周國公制(腦詞/同前)¶
具官某祖某令聞廣譽自昭于時福禄之蕃詔厥來裔¶
弼亮帝載為時宗臣追錫大邦以榮窀穸尚其㝠漠享¶
此恩章可¶
　　　祖母王氏追封唐國太夫人可追封周國太夫¶
<pb:KR4d0059_WYG_002-26a>¶
　　　人制(腦詞/同前)¶
具官某祖母某氏温恭淑慎柔恵静専作合令人是宜¶
象服賁于泉隧申錫國封殁也有知亦云寵矣可¶
　　　祖母郭氏追封唐國太夫人可追封越國太夫¶
　　　人制(腦詞/同前)¶
具官某祖母某氏善積於躬慶流厥後疏封序爵既已¶
飭終改號啟邦尚其歆享¶
　　　父洎贈太師中書令兼尚書令陳國公可追封¶
<pb:KR4d0059_WYG_002-26b>¶
　　　魏國公制(腦詞/同前)¶
具官某父某行實才名見稱於衆施不大耀垂裕後昆¶
勲賢俱隆弼亮三世丁時休享肅雍在廷改胙大邦以¶
極褒賁所以勸天下之為人父者豈特慰爾子思慕之¶
心哉可¶
　　　祠部員外郎劉瑾可朝奉郎復天章閣待制制¶
勅朕恭聞仁宗皇帝深惟天下大本意有所付而執政¶
大臣左右讃順以成聖志及英宗皇帝進位元儲纉承¶
<pb:KR4d0059_WYG_002-27a>¶
大統四方上下莫不安寧而勲績蔑有聞者比覽故臣¶
家奏考驗不誣其謙厚忠實可謂至矣詩不云乎無言¶
不讎無徳不報褒嘉尊顯顧可忘哉具官某勲賢之舊¶
躬廸義方頃繇材名擢寘法從坐事左降望實不隳遷¶
復近班廼時異數非獨上稱文考報功之意庶幾光昭¶
神祖知人之眀可¶
　　　百官封妻制¶
朕躬執珪幣嚴配總章中外臣工相成釐事推神之恵¶
<pb:KR4d0059_WYG_002-27b>¶
覃及厥家具官某妻某氏柔恵静専協徳良士錫封大¶
邑爰示恩榮祗服命書思永燕譽可¶
　　　皇城使榮州團練使岷洮州蕃部都廵檢使包¶
　　　順父瞎鐸心可太子左清道率府副率致仕母¶
　　　鷄忙氏可狄道縣君妻抹卒氏可長道縣君制¶
勅具官某父母爾子(妻云/爾夫)熙河開拓之初率衆先附戰¶
多之最簡在朝廷積勤累勞致位休顯眷言廼父(母云/眷言)¶
(爾母妻云/眷言家室)未被襃嘉錫以官榮庸勸忠義可¶
<pb:KR4d0059_WYG_002-28a>¶
　　　水部員外郎王同老可朝奉郎充祕閣校理制¶
勅以爾夙承義訓享有令名擢寘書林廼時異數非獨¶
上稱文考報功之意庶㡬光昭神祖知人之明¶
　　　故文思使内侍省内侍押班忠州刺史髙居簡¶
　　　可特贈耀州觀察使制¶
親近之臣出入宫省序勞録善當以厚終具官某爰自¶
先朝選置左右服職嵗久勤謹可稱永惟奄亡宜有追¶
賁察亷命使位秩甚隆尚其營魂膺此休顯可¶
<pb:KR4d0059_WYG_002-28b>¶
　　　皇伯故鎮安軍節度觀察留後宗衮可贈武寧¶
　　　軍節度使兼侍中追封彭城郡王制¶
宗室近屬藩維盛官生而尊顯於朝廷歿則襃嘉於泉¶
隧古之道也其可忘乎具官某幼服義方躬率善行温¶
恭信厚夙以賢稱謂宜䝉榮享有眉夀不幸及於大故¶
用震悼於朕心親賢俱隆禮秩務稱建旌授鉞序爵至¶
王名兼左相之崇位盖人臣之極尚其㝠漠膺此寵章¶
可¶
<pb:KR4d0059_WYG_002-29a>¶
　　　皇兄故右武衛大将軍忻州團練使仲隨可贈¶
　　　曹州觀察使追封濟隂侯制¶
古先哲王治四海以孝親九族以仁生則致敦睦之恩¶
死則盡追榮之數民徳歸厚朕甚慕焉具官某序於宗¶
藩躬廸善行無嫚遊之悔有信厚之稱永言奄亡良用¶
盡䀌恩禮之厚屬在親賢侯爵侈封亷車貴位尚其營¶
魄享此恩嘉可¶
　　　右諫議大夫吕公孺可給事中知青州制¶
<pb:KR4d0059_WYG_002-29b>¶
勅臺省之要官朝廷之盛選與陪法從總領价藩寵秩¶
恩章是宜異數具官某材謀政術有稱於時踐更兹多¶
寄屬惟允進遷位序改殿方維往服命書勉之無斁可¶
　　　前守汀州上杭縣尉林璋可著作佐郎制¶
勅具官某汀閩之俗舊苦多盜執獲致賞國政所先爾¶
能勤厥官實應遷格往服褒寵勿忘懋功¶
　　　故贈昭慶軍節度使曹億門客進士主父寳臣¶
　　　可假承務郎制¶
<pb:KR4d0059_WYG_002-30a>¶
勅具官某教授戚里縁恩請官錫以命書是稽前比往¶
膺新秩毋或弗祗¶
　　　美人張氏親兄孫林可假承務郎制¶
勅某宗祀慶成澤均中外錫爾一命厥惟恩榮勉於自¶
修然後能稱可¶
　　　文彦博男宗道可承事郎制¶
勅某爾父相我仁祖協佑聖謨進建元儲國以泰定忠¶
勞勲績謙弗自名無言不讎宜爾褒顯以爾幼承義訓¶
<pb:KR4d0059_WYG_002-30b>¶
夙有令名擢授官榮廼時異數非獨上稱文考念功之¶
意庶㡬光昭神祖知人之明可¶
